---
title: "Passo del Tonale: ai Laghetti di Strino passando per il Monte Tonale Orientale"
date: 2022-08-03
cover: "/assets/trekking/trentino-alto-adige/2022/0803/cover.jpg"
header:
  theme: dark
  background: "#474848"
article_header:
  type: cover
  image:
    src: "/assets/trekking/trentino-alto-adige/2022/0803/01-background.jpg"
categories:
 - trekking
tags:
 - trentino-alto-adige
 - 4-6h
 - 16-18km
 - 1100-1200-dsl
---

# Informazioni

|       Regione       | Provincia |   Comune     |     Località     | Ristori | Fonti d'acqua |
|:-------------------:|:---------:|:------------:|:----------------:|:-------:|:-------------:|
| Trentino Alto Adige |   Trento  | Vermiglio    | Passo del Tonale |    ✗   |     ✗   |

|     Traccia gps     |  Durata |  Distanza | Dislivello  | Segnaletica |
|:-------------------:| :------:| :--------:|:----------: | :---------: |
| [Download file gpx](/assets/trekking/trentino-alto-adige/2022/0803/traccia-gps.gpx) |  5:20 h |  17.69 km | 1119↑ 1117↓ m | n° 111,161, 137,160 |

# Mappa

{% include myimage.html url="/assets/trekking/trentino-alto-adige/2022/0803/01-komoot-map.png" description="" %}

**Itinerario completo**: Monte Tonale Orientale, Città Morta, Laghetti di Strino, Forte Zaccarana LOOP DA Parcheggio Seggiovia Valbiolo.

# Descrizione

## Parcheggio seggiovia Valbiolo - Monte Tonale Orientale

Parcheggio della seggiovia Valbiolo, Vermiglio, Passo del Tonale.
Si imbocca la strada a destra del parcheggio - sentiero 111 - che raggiunge l'ex ospizio San Bartolomeo; da qui si prosegue sulla sinistra rimanendo sul sentiero 111.
Il sentiero si appiana brevemente passando accanto al bacino Valbiolo e in un prato di anemoni alpine prima di arrivare al bivio per il sentiero 161. 

{% include myimage.html url="/assets/trekking/trentino-alto-adige/2022/0803/01.jpg" description="Bacino di Valbiolo" %}

{% include myimage.html url="/assets/trekking/trentino-alto-adige/2022/0803/02.jpg" description="Anemoni alpine" %}

Da qui il sentiero si fa ripido con diversi tornanti solcati nel versante erboso. 

{% include myimage.html url="/assets/trekking/trentino-alto-adige/2022/0803/03.jpg" description="Risalendo il versante erboso" %}

Dopo circa un'ora e mezza si arriva la passo che si dirama in diversi sentieri: il 161 procede verso la città morta, rovine di una fortificazione militare risalente alla prima guerra mondiale, mentre una seconda deviazione conduce al Monte Tonale Orientale.

{% include myimage.html url="/assets/trekking/trentino-alto-adige/2022/0803/04.jpg" description="Passo: bivio per il Monte Tonale Orientale" %}

Si prende il sentiero per la cima del Monte Tonale Orientale contrassegnato dalla difficoltà EE (Escursionisti Esperti). Il tratto è breve ma ripido ed esposto quindi occorre prestare particolare attenzione. Arrivati in cima il panorama si apre e si affaccia sul gruppo dell'Adamello-Presanella. 

{% include myimage.html url="/assets/trekking/trentino-alto-adige/2022/0803/05.jpg" description="Vetta del Monte Tonale Orientale" %}

{% include myimage.html url="/assets/trekking/trentino-alto-adige/2022/0803/06.jpg" description="Città Morta" %}

Si ritorna al bivio per la città morta, proseguendo per i laghetti di Strino - sentiero 161.

## Monte Tonale Orientale - Città Morta - Laghetti di Strino

Questo tratto di sentiero procede in salita, più dolce del primo, ma più esposto e roccioso: uno dei punti più belli dell'itinerario. La salita si arresta in corrispondenza di *Val di Castel* per poi appianarsi e successivamente cedere il passo alla discesa che anticipa l'ultima salita - segnavia 137 - per i Laghetti di Strino.

{% include myimage.html url="/assets/trekking/trentino-alto-adige/2022/0803/07.jpg" description="Val di Castel" %}

Il paesaggio dal laghetto di Strino inferiore è magnifico: il cielo si riflette sulla superficie del lago e una sottile cornice erbosa lo separa dallo strapiombo.
L'acqua è limpida ma il fondo terroso gli conferisce una sfumatura spenta.

{% include myimage.html url="/assets/trekking/trentino-alto-adige/2022/0803/08.jpg" description="Lago inferiore di Strino" %}

{% include myimage.html url="/assets/trekking/trentino-alto-adige/2022/0803/09.jpg" description="Vista dal lago inferiore di Strino" %}

Il lago superiore è poco più in alto, nascosto da una collinetta; è più piccolo del primo e il fondo roccioso rende l'acqua perfettamente trasparente. Le rocce intorno permettono la vista sul gruppo dell'Adamello da un'angolazione differente: una cornice naturale.

{% include myimage.html url="/assets/trekking/trentino-alto-adige/2022/0803/11.jpg" description="Vista sul laghetto inferiore di Strino" %}

{% include myimage.html url="/assets/trekking/trentino-alto-adige/2022/0803/10.jpg" description="Lago superiore di Strino" %}

{% include myimage.html url="/assets/trekking/trentino-alto-adige/2022/0803/13.jpg" description="Lago superiore di Strino" %}

<div >
<font color="afada9">
<em>
  Il grigio chiaro della catena dell'Adamello con i suoi sprazzi di neve illumina tutto lo spazio circostante e bisogna strizzare gli occhi per abituarsi a tutta quella luce.
</em>
</font>
</div>

## Laghetti di Strino - Forte Zaccarana - Parcheggio seggiovia Valbiolo

La discesa, con un primo tratto in comune con l'andata segue il sentiero 137, si dirige verso un pascolo composto da brune alpine e pezzate rosse.

{% include myimage.html url="/assets/trekking/trentino-alto-adige/2022/0803/16.jpg" description="A destra il Rio Strino" %}

{% include myimage.html url="/assets/trekking/trentino-alto-adige/2022/0803/14.jpg" description="Lungo la discesa..." %}

{% include myimage.html url="/assets/trekking/trentino-alto-adige/2022/0803/15.jpg" description="Al pascolo: una bruna alpina sullo sfondo" %}

{% include myimage.html url="/assets/trekking/trentino-alto-adige/2022/0803/17.jpg" description="La vista dal pascolo" %}

<!-- <div >
!-- <font color="afada9">
!-- <em>
!--   Il suono dei campanacci è una perfetta armonia con gli altri suoni della natura, anche se di naturale non ha niente.
!-- </em>
!-- </font>
!-- </div> -->

Si prosegue e il pascolo cede il passo a un bosco di larici, i cui aghi cadendo e seccando colorano il tracciato di marrone e profumano l'aria.

{% include myimage.html url="/assets/trekking/trentino-alto-adige/2022/0803/18.jpg" description="Bosco di larici" %}

<div >
<font color="afada9">
<em>
  Al tramonto i raggi del sole si fanno più orizzontali e filtrano tra i larici raggiungendo il terreno: il colore marrone degli aghi s'incendia e si trasforma in arancio.
</em>
</font>
</div>

I pochi chilometri nel bosco trascorrono velocemente ed esso diradandosi lascia il posto al Forte Zaccarana. Da qui per tornare al parcheggio si imbocca il sentiero 160: un tratto ombreggiato, principalmente pianeggiante. In un paio di chilometri si arriva all'ex ospizio e dunque al parcheggio.
