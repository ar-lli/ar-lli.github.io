---
title: "Da Pisa a Lucca passando per la Via degli Acquedotti"
date: 2023-03-23
cover: "/assets/trekking/toscana/2023/0323/cover.jpg"
header:
  theme: dark
  background: "#474848"
article_header:
  type: cover
  image:
    src: "/assets/trekking/toscana/2023/0323/01-background.jpg"
categories:
 - trekking
tags:
 - toscana
 - 4-6h
 - 24-26km
 - 700-800m-dsl
---

# Informazioni

|       Regione       | Provincia |   Comune     | Località | Ristori | Fonti d'acqua |
|:-------------------:|:---------:|:------------:| :--: |:------:|:--------:|
| Toscana             |   Pisa - Lucca   | Pisa - Asciano- Lucca     |  | ✗ | ✗ |

|     Traccia gps     |  Durata |  Distanza | Dislivello  | Segnalitica |
|:-------------------:| :------:| :--------:|:----------: | :---------: |
| [Download file gpx](/assets/trekking/toscana/2023/0323/traccia-gps.gpx) |  5:03 h |  24.62 km | 811↑ 799↓ m | n° 119, 117, 126 |


# Mappa

{% include myimage.html url="/assets/trekking/toscana/2023/0323/01-komoot-map.png" description="" %}

**Itinerario completo**: Pisa, Asciano, Vorno, Lucca passando per il sentiero degli acquedotti (con una deviazione).

# Descrizione

La via degli acquedotti, sentiero che collega i comuni di Pisa e Lucca passando per Asciano e Vorno, si snoda lungo i percorsi che seguono l'acquedotto Mediceo a Pisa e l'acquedotto Nottolini a Lucca, scavalcando i monti Pisani.

Arrivati ad Asciano, dopo aver percorso il tratto sterrato e asfaltato lungo l'acquedotto Mediceo, si percorre via dei Condotti fino alla fine della strada, dunque si gira a destra seguendo il segnavia del sentiero CAI bianco e rosso: **sentiero 119** (la numerazione non è presente sui segnavia disegnati lungo la strada ma non ci si può sbagliare: è presente solo un segnavia).

{% include myimage.html url="/assets/trekking/toscana/2023/0323/01.jpg" description="Asciano, inizio del sentiero sterrato" %}

Cominciato il sentiero sterrato, si procede verso il __Cisternone__. Proseguendo ci si trova a un bivio, si procede verso destra seguendo le indicazione del sentiero dei condotti, dunque s'intraprende la via con **segnavia 117**.

Tutto il dislivello in salita dell'itinerario è concentrato in questo primo tratto che risulta un po' faticoso. Fortunatamente le salite ripide sono intervallate da tratti - seppur brevi - più pianeggianti e completamente immersi nel bosco.

Proseguendo s'incontra un ulteriore bivio e si rimane sul sentiero 117, dunque si procede verso Campo di Croce **612mslm**.

{% include myimage.html url="/assets/trekking/toscana/2023/0323/02.jpg" description="Sul sentiero 117, vista su Calci" %}

Da Campo di Croce il sentiero degli acquedotti prevede di seguire il sentiero con segnavia 124, tuttavia abbiamo deviato per un altro tracciato: si prosegue seguendo la via (non segnata) verso l'altopiano di Santallago.

{% include myimage.html url="/assets/trekking/toscana/2023/0323/03.jpg" description="Scendendo verso Lucca, prima di giungere all'altopiano di Santallago" %}

L'altopiano è uno spazio molto ampio composto da una vasta distesa erbosa in leggero dislivello e da un bosco di castagni, abeti, faggi e ciliegi.

{% include myimage.html url="/assets/trekking/toscana/2023/0323/04.jpg" description="Altopiano di Santallago" %}

Dopo una breve pausa si continua verso Lucca: anziché seguire la strada sterrata che scende molto lentamente zigzagando per il versante, si procede per un sentiero - molto insidioso perché fangoso e ricoperto da foglie secche - che taglia dritta la strada sterrata e scende molto velocemente verso la località di Vorno.

Gli ultimi 2km prima di raggiungere Vorno sono molto piacevoli: si snodano in leggera discesa immersi nel bosco con uno sguardo sempre libero verso le vette delle Alpi Apuane e della Montagna Pistoiese.

{% include myimage.html url="/assets/trekking/toscana/2023/0323/05.jpg" description="Scendendo verso Lucca, superato l'altipiano" %}

{% include 01_custom_color.html text="Scendere gli ultimi metri di dislivello prima di arrivare a Vorno da l'impressione di entrare in un mondo passato in cui il tempo si è fermato e non si può fare a meno di fermarsi per ammirare la miriade di colori che solo la primavera sa offrire" %}

{% include myimage.html url="/assets/trekking/toscana/2023/0323/06.jpg" description="Vista su Vorno" %}

{% include myimage.html url="/assets/trekking/toscana/2023/0323/07.jpg" description="Vorno, pruno in fiore nel cortile di una chiesa" %}

{% include myimage.html url="/assets/trekking/toscana/2023/0323/08.jpg" description="Vorno, ponte con albero storto" %}

{% include myimage.html url="/assets/trekking/toscana/2023/0323/09.jpg" description="Vorno, inseguendo i fili telefonici lungo il torrente" %}

Dentro Vorno ci perdiamo seguendo una fitta trama di vie parallele e perpendicolari che si perdono nei campi in direzione dell'acquedotto Nottolini.

{% include myimage.html url="/assets/trekking/toscana/2023/0323/10.jpg" description="Lucca, acquedotto Nottolini" %}

Avvistato l'acquedotto e dunque giunti sul sentiero si prosegue dritti per altri 3km fino alla stazione di Lucca.
