---
title: "Da Recco a Salto passando per il Santuario del Caravaggio"
date: 2022-08-27
cover: "/assets/trekking/liguria/2022/0827/cover.jpg"
header:
  theme: dark
  background: "#413e31"
article_header:
  type: cover
  image:
    src: "/assets/trekking/liguria/2022/0827/02-background.jpg"
categories:
 - trekking
tags:
 - liguria
 - 4-6h
 - 18-20km
 - 1600-1800m-dsl
---


# Informazioni

|       Regione       | Provincia |   Comune     | Ristori | Fonti d'acqua |
|:-------------------:|:---------:|:------------:|:------:|:--------:|
| Liguria             |   Genova  | Recco, Avegno | ✗ | ✗ |

|     Traccia gps     |  Durata |  Distanza | Dislivello  | Segnalitica |
|:-------------------:| :------:| :--------:|:----------: | :---------: |
| [Download file gpx](/assets/trekking/liguria/2022/0827/traccia-gps.gpx) |  4:30 h |  19.10 km | 1680↑ 1570↓ m | ++, ⬥, △ |


# Mappa

{% include myimage.html url="/assets/trekking/liguria/2022/0827/01-komoot-map.png" description="" %}

*Itinerario completo*: Recco, Piani di Cruen, Santuario di Caravaggio, Passo del Gallo, Passo della Spinarola, Salto, LOOP DA Avegno Chiesa.

# Itinerario

Da Avegno chiesa - piazza _Paolo Borsellino_ - si scende per la crêuza che porta all'antico ponte romano; passati oltre si prosegue sulla sinistra seguendo il sentiero che si inerpica in mezzo alle abitazioni.

Ci si ricongiunge con la carrabile in località _La Costa_ e si continua in discesa fino al bivio, dunque si prosegue sulla destra in leggera salita. Sul lato sinistro della strada, poco prima di un parcheggio, si imbocca una discesa pedonale e si prosegue fino a _via Corticella_. Da qui si attraversa l'antico ponte romano e l'omonima via.

Arrivati a Recco si percorre via Roma fino all'incrocio con _via Gerolamo Speroni_: dopo la prima curva sulla sinistra si trova via _Privata Mimosa_ e il **segnavia ++** che indica l'inizio del percorso.

Seguendo il segnavia il sentiero si snoda sulla _Salita delle Suore Maestre Pie_ passando radente alle case. Facendo attenzione a non perdere di vista il segnavia, si arriva in _via Pastene_, luogo di inizio del sentiero.

{% include myimage.html url="/assets/trekking/liguria/2022/0827/01.jpg" description="Inizio del sentiero" %}

La salita è costante e dopo circa 2km si arriva ai _piani di Cruen_.

{% include myimage.html url="/assets/trekking/liguria/2022/0827/02.jpg" description="Piani di Cruen" %}

Dopo poco il sentiero si immette in una strada sterrata e si prosegue seguendo il segnavia.

{% include myimage.html url="/assets/trekking/liguria/2022/0827/03.jpg" description="Superato il bivio con la strada sterrata" %}

Al bivio per la cima del monte Ampola proseguire oltre, in piano, verso la deviazione per il monte Orsena. 

{% include 01_custom_color.html text="Questo tratto percorre il crinale che separa il golfo Paradiso dal golfo del Tigullio ed è molto panoramico: la vista spazia da Recco fino a Megli, Testana, Avegno, Uscio e Calcinara." %}

{% include myimage.html url="/assets/trekking/liguria/2022/0827/04.jpg" description="Vista su Rapallo prima della salita sul monte Orsena" %}

La salita verso il santuario è a gradoni, breve ma faticosa.

{% include myimage.html url="/assets/trekking/liguria/2022/0827/05.jpg" description="Santuario di Caravaggio, monte Orsena" %}

{% include 01_custom_color.html text="Il sole è accecante e tutta la luce viene riflessa dalla facciata del santuario a tal punto da sembrare il riflesso della neve di un ghiacciaio" %}

{% include myimage.html url="/assets/trekking/liguria/2022/0827/06.jpg" description="Vista su Rapallo dal santuario" %}

Dopo una pausa per riprendere fiato e rinfrescarsi si prosegue in discesa verso l'entroterra.

{% include myimage.html url="/assets/trekking/liguria/2022/0827/07.jpg" description="Dal santuario uno sguardo verso l'entroterra. Sullo sfondo Uscio e Calcinara." %}

La discesa che si snoda nel bosco si arresta a Passo del Gallo, pianoro ideale per riposarsi e attrezzato con un tavolo (non nelle migliori condizioni).

{% include myimage.html url="/assets/trekking/liguria/2022/0827/08.jpg" description="Rovi colmi di more" %}

Si procede verso il passo della Spinarola.

{% include myimage.html url="/assets/trekking/liguria/2022/0827/07.jpg" description="Personalmente la parte del percorso che preferisco: a un certo punto il sentiero - seppur largo - si fa più esposto e sembra di camminare sospesi sopra Avegno" %}

{% include myimage.html url="/assets/trekking/liguria/2022/0827/09.jpg" description="Verso il passo della Spinarola" %}

La percorrenza di questo tratto è molto piacevole perché per la maggior parte all'ombra e immersa nel verde.

{% include myimage.html url="/assets/trekking/liguria/2022/0827/11.jpg" description="Vista sul mare scendendo verso Salto" %}

La discesa verso Salto è un sentiero angusto avvolto nella vegetazione seccata dalle alte temperature estive: il colore prevalente è il giallo paglierino. 

{% include myimage.html url="/assets/trekking/liguria/2022/0827/07.jpg" description="Il sole scalda tutto il sentiero, per questo cerco di scendere il più velocemente possibile verso la chiesa di Salto." %}

{% include myimage.html url="/assets/trekking/liguria/2022/0827/12.jpg" description="Chiesa di Salto" %}

L'ultima tappa dell'itinerario offre un punto di perfetta esposizione al vento estivo: un ottimo modo per recuperare un po' di energie!
